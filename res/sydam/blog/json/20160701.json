{
    "info": {

        "tripID": "sydam",
        "date": "20160701",
        "title": "Vulkanäventyr",
        "author": "Max",
        "thumbnail": "IMG_4562.JPG"

    },
    "content": [
        {
            "image": "IMG_4562.JPG"
        },
        {
            "paragraph": "Idag är det fredag och det har varit en äventyrlig dag. Igår var det torsdag och det mest äventyrliga då var att åka trampbåt i stans största park. Inte så spännande med andra ord, så.. till idag!" 
        },
        {
            "image": "IMG_4529.JPG"
        },
        {
            "paragraph": "I Quito finns det en linbana som heter Telefériqo som tar en upp en bit på vulkanen Pichincha. " 
        },
        {
            "image": "IMG_4528.JPG"
        },
        {
            "paragraph": "Man kommer då upp ca 4100m över havet, till skillnad från Quitos ca 3000m. Det är med andra ord en brant stigning och i linbanan har man en hisnande vy över staden." 
        },
        {
            "image": "IMG_4535.JPG"
        },
        {
            "paragraph": "Här ovan har vi precis kommit upp. Nu är det så att när man väl tagit sig så högt så tornar ännu högre toppar sig upp längre bort, och vi hade blivit lockade av tanken på att se vulkanens krater, som sades ligga ca 3 timmars vandring bort. Vi insåg snabbt att det var vandring uppför som gällde. Här nedan har vi lunchpaus efter en timmes vandring. Om man zoomar in kan man se till vänster lite master och stolpar, där borta kom man upp med linbanan." 
        },
        {
            "image": "DSC_0036.JPG"
        },
        {
            "paragraph": "Vi traskade vidare i lugn takt, framför allt eftersom det var himla brant, och för att höjden gjorde att man blev väldigt andfådd efter bara några steg. På håll kunde man skymta folk som tog sig fram till häst över bergsryggarna. Här ser man en topp vi var på väg mot till vänster, även om det inte syns så bra hur högt vi är. Men det kommer snart fler bilder då man ser nerför!" 
        },
        {
            "image": "IMG_4550.JPG"
        },
        {
            "paragraph": "Vi stötte också på en hästpatrull på vägen." 
        },
        {
            "image": "IMG_4547.JPG"
        },
        {
            "paragraph": "Till slut kom vi upp till den toppen." 
        },
        {
            "image": "DSC_0048.JPG"
        },
        {
            "paragraph": "Men där någonstans stötte vi på några vandrare som var på väg tillbaka, och frågade dem om de kom från kratern och hur långt det var. Då hade vi själva vandrat i ungefär 3 timmar brant uppför. De sa att de kom ungefär 2 timmar längre åt det hållet vi var på väg, men att de inte hade hittat kratern och där hade stött på folk som gått ännu längre och inte hittat den. Därför bestämde vi oss för att det nog fick räcka nu, om vi skulle hinna tillbaka ner samma dag. Här någonstans började det också bli riktigt jobbigt för mig som är ganska höjdrädd (till skillnad från Ida som inte har några problem alls), då det var en smal stig på toppen med branta stup nedåt alla sidor. Vi såg från toppen att det fortsatte med fler toppar på samma sätt framåt, men de var ungefär lika höga som den vi var på, så vi kände att vi nått så högt vi kunde. Det var alltså dags att börja vända tillbaka." 
        },
        {
            "image": "DSC_0051.JPG"
        },
        {
            "paragraph": "Innan vi gick så mycket längre ned passade jag på att spela lite munspel. Det är ju en rolig grej att ha gjort på spektakulära ställen. Förhoppningsvis kommer vi kunna ladda upp filmen här, men det kan bli tufft eftersom internet är så instabilt. Ska försöka!" 
        },
        {
            "video": "MOV_0055.mp4"
        },
        {
            "paragraph": "Så började vi sedan nedgången. Denna gång tog vi vägen som gick rakt över bergsryggen hela vägen ner till linbanan. Det var hisnande och brant åt båda sidor. Ida påmindes om Sagan om Ringen när de springer på bergsryggen för att jaga orcher. Sprang gjorde vi dock inte själva. Här är vi på väg ned (första bilden på sidan visar det också)" 
        },
        {
            "image": "IMG_1933.JPG"
        },
        {
            "paragraph": "För att inte dra ut på texten för mycket så kan jag meddela att vi tog oss ned hela vägen tillbaka till lägenheten. Vi uppskattar att vi var som högst ca 4700m över havet. Det var en superhäftig upplevelse och nu ska det bli gott med middag.. :) " 
        },
        {
            "image": "DSC_0057.JPG"
        }									
    ]
}
