Resan till Kroatien började med ett två timmar försenat plan pga åskan i Stockholm. Till slut gick planet och vi åkte till Split flygplats.

DSC_0841.JPG

Vi var lite oroliga för att inte få tag på vår hyrbil så sent men som tur var stannade en kille kvar för att ge oss vår Mini Cooper. Vi åkte till vårt första AirBnB boende i Trogir, en liten stad nära flygplatsen. Där sov vi extra bra eftersom det fanns AC! Så svalt har vi inte sovit sedan värmeböljan hemma.

20180730_122517.jpg

Dagen efter ägnade vi åt att utforska Trogir, som har en gammal stadskärna med trevliga byggnader, kyrkor, och en katedral. Temperaturen låg runt 35 grader. Det var trevliga kyrkor och katedral. Vi klättade upp i klocktornet på katedralen varifrån man har bra utsikt över den lilla staden.

20180730_122547.jpg

DSC_0850.JPG

Vi åt god italiensk lunch och kände oss ganska färdiga med gamla stan. Därför tog vi bilen iväg för att hitta en strand lite längre ned på ön. Vägen övergick fort från asfalt till grusväg till supersmal ännu sämre grusväg. Till slut hittade vi dock en fin klippbit att ligga och sova lite på, och sedan bada.

DSC_0854.JPG

På kvällen fräschade vi upp oss och gick tillbaka in i gamla stan för att äta middag. Vi fastnade för ett ganska fint ställe där vi bestämde oss för att dela på en grillad färsk fisk. Vi fick välja ut fisken bland några som servitören bar fram. Kul! Och gott. Ganska dyrt. Men gott!

20180730_205731.jpg
