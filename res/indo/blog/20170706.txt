Efter det femstjärniga hotellet åkte vi 1,5 timme norrut för att ta in på Amata Resort i Borobudur. Det visade sig vara ett mycket fint ställe där vi bor i en trästuga med närhet till pool och restaurang.

IMG_5471.JPG

DSC_0005.JPG

När vi checkade in var det blommor både på sängen och i badkaret, romantiskt värre!

IMG_5461.JPG

Hit hade vi kommit framförallt för att besöka Borobudur, ett stort buddhistiskt tempel som är turistattraktionen nummer ett här omkring. Då är det också populärt att göra the Sunrise Tour, dvs vandra upp dit på natten och sedan vänta på soluppgången. Sagt och gjort, vi åkte från hotellet 4.30 och vandrade uppför trapporna i mörkret med hjälp av ficklampor för att sedan sätta oss på toppen och invänta solen. Det var ganska kul att man inte riktigt visste vad man gått upp i förrän det började ljusna. Vi fick ganska mycket Machu Piccu-feeling också, fast det här var inte alls lika brant och långt som vi gick i mörkret då.

IMG_5475.JPG

Tyvärr var det molnigt så solen kom fram först lite senare, men ljust blev det! Templet är i flera nivåer med massor av upp och ned vända klockor, under vilka det sitter buddhastatyer.

IMG_5480.JPG

IMG_5482.JPG

IMG_5493.JPG

IMG_5496.JPG

DSC_0023.JPG

DSC_0028.JPG

Vi tog ganska många bilder här.. Tryk på knappen Bilder i början eller slutet av bloggposten för att se alla bilder.

DSC_0036.JPG

En stor överraskning var att jag (Max) träffade på en bekant från en annan resa i Lissabon för flera år sedan vid foten av templet. Liten värld!

Efter detta besök åkte vi tillbaka till vår resort och... där har vi stannat! Vi hade tänkt flyga till Bali i går (den 5e) men flygpriserna hade trissats upp rejält och vi strulade hela kvällen med att arrangera resan till Bali. Till slut blev det ändå en bra lösning. Vi stannade en dag längre på Amata och har haft en härlig dag med sol, bad, träning, massage (60 minuter av typen hårdhänt) och god mat.

IMG_2609.JPG

DSC_0006.JPG

Och i morgon flyger vi till Bali. Men vi flyger sent, så vi har i princip en dag till här på Java i morgon. Som tur är kunde hotellet utan problem fixa en chaufför åt oss hela dagen i morgon så vi först kan åka och besöka ett annat stort hinduiskt tempel, Prambanan, och sedan får åka vidare till flygplatsen på kvällen. Så nästa gång vi skriver är vi nog på Bali!

IMG_2615.JPG

