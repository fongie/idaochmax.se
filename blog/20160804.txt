Nu har vi tagit oss till Bolivia!! Här ska vi vara i cirka 10 dagar varav 6 dagar i La Senda Verde, vilket är ett räddningscenter för djur som farit illa. La Senda Verde är beläget några timmar utanför La Paz och ligger i bergen precis vid gränsen till Amazonas. Här bor cirka 600 djur av olika slag. Vi har dels bott i en trädkoja (med två våningar och balkong) och dels ett par nätter i centrets finaste boende, en liten stuga en bit upp på berget, avskild och med utsikt över djungeln. 

IMG_2206.JPG

Dagarna här är lugna, vi läser böcker, spelar spel och njuter av djur och natur. Många djur här får gå runt fria och det är istället de människor som kommer hit på besök som får vistas i den tunnelbur som går genom centret. Vi har sett fyra olika sorters apor här, som alla springer runt fria (förutom de som behöver rehabiliteras eller är för farliga för människor). Det finns de stora, svarta spindelaporna med långa smala lemmar som stryker omkring som skuggor av små, konstiga människor. 

IMG_5338.JPG

Sen finns de stora, röda, lurviga vrålaporna som kan ge ifrån sig långa, djupa vrål. Det finns också de små, extremt söta ekorraporna (squirell monkeys på engelska), som ofta hoppar omkring i flock bland träden.

IMG_5379.JPG

Sen finns det också de medelstora, bruna aporna ("vanliga" apor, ser ut som Herr Nilsson i Pippi!), vilka är ena listiga små jäklar...

IMG_5353.JPG 

En dag i trädkojan hörde vi några märkliga dunsar, och jag gick ut för att kolla om det kanske var en apa. Ute på balkongen fann jag plötsligt mig själv med en Herr Nilsson-apa, på huvudet, som en mössa. Snabb som tusan försökte den ta sig in i huset men som tur var hann jag stänga dörren. Direkt började den undersöka om jag hade något spännande på mig, kanske en telefon eller nycklar eller något annat viktigt (som de har gjort sig kända för att plocka på sig). Den hittade min kameraväska och började dra i den (stark liten jävel!!) men som tur var vann jag den dragkampen. Dock lyckades den lilla apjäkeln hitta det ytterfack på väskan där jag förvarade ett extra batteri till kameran och utan att jag hunnit blinka hade den lilla jäkeln öppnat facket, pillat ut batteriet och kutat iväg. På avstånd såg jag den lilla apan sitta i ett träd och metodiskt banka mitt batteri mot stammen för att öppna det, tugga lite på det och sen fortsätta vidare till ett plåttak där den ljudligt fortsatte sina försök att demolera sitt stöldgods. Lita aldrig på en apa.

IMG_5366.JPG

DSC_0409.JPG

Någon dag senare, när vi låg och läste i godan ro inne i trädkojan, så hörde vi igen oljud utanför. Vi tittade ut genom fönstret på dörren, och där tittar en liten ekorrapa tillbaka. Vi vänder oss till fönstrena på motsatt sida och där stirrar vi helt plötsligt rakt in i ansiktet på en stor, röd vrålapa, tillsammans med ytterligare några fler ekorrapor.

IMG_5373.JPG

Efter en stund ger aporna upp och lämnar oss ifred. När jag en stund senare sätter mig på balkongen för att läsa lite kommer de dock tillbaka igen. En liten ekorrapa kommer och hoppar upp på min rygg för att sedan klättra runt och göra sig tillhemmastad i mitt knä. 

IMG_5382.JPG

Imorse hade jag också en traumatisk upplevelse med två papegojor. Här i den stora stugan har vi ett sovrum en våning upp med ett stort fönster ut mot djungeln. Till min förtjusning fick jag se två papegojor som satt precis utanför fönstret och tittade in på oss. Glad gick jag och hämtade kameran för att hinna knäppa ett foto innan de flög bort igen. Det var då jag insåg att det här inte var vanliga papegojor, de här fåglarna var mordiska. De började skrika och hacka på fönstret med sina stora, böjda näbbar och försökte på alla möjliga sätt ta sig igenom fönstret. Kom jag för nära så försökte de attackera mig genom, den som tur var ganska tjocka, glasrutan. Jag har inte återhämtat mig än. 

IMG_2213.mp4

Igår kväll upptäckte jag, till min förtjusning, att vi har två kattiga grannar. I en varsin bur, bara några meter utanför vår stuga bor två oceloter (!!). Så sjukt fina djur

IMG_5415.JPG
