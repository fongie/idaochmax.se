Vid frukost idag kom det en ny typ av apor och satte sig precis bredvid matsalen och spanade in. De såg roliga ut!

IMG_2001.JPG

Idag var det sedan dags att träffa på människorna i jungeln. Vi åkte ca 2 timmar med motorkanoten mot byn i strålande solsken, och på vägen såg vi bl.a en till sengångare! Men denna gång på långt håll, högt högt uppe i trädtopparna. Som tur är har guiden en kikare som kan passas runt vid behov.

Byn bestod av 5 familjer som levde i en slags bondgårdar. Det sprang runt fria höns (med kycklingar!) och hundar. Vi började med att måla varandra med hjälp av en frukt som växte på gården. Tre kvinnor var där och skulle hjälpa oss göra yuca-bröd, alltså bröd på en vanlig djungelväxt. Vi gick ut och drog upp rötterna, som är de man gör brödet av, och skalade rötterna i tryckande hetta. Sedan gick vi tillbaka till den traditionella hyddan, och rev rötterna på något som liknade rivjärn. Kvinnorna klämde ur vattnet ur det rivna materialet med hjälp av en sorts stor snara, så att det blev som mjöl, och steke det sedan på en panna över öppen eld, och vi fick det sedan till lunchen. Gott!

IMG_2009.JPG

IMG_2007.JPG

DSC_0204.JPG

Efter lunch promenerade vi iväg till ett enormt "sable tree", en sorts träd som ofta växer högst i djungeln och de som bor där håller som heliga.

IMG_2028.JPG

Och sedan spelade vi fotboll!! mot en annan lodge som råkade vara där. Barfota, och i riktigt lerigt och halkigt gräs. Det var kul, men sååå varmt! Skönt att man kan hoppa i vattnet sedan med kläderna på.

IMG_2034.JPG

Efter matchen var det dags att åka och träffa shamanen i hans hus. På vägen slog vädret helt om och det började ösregna. Hittills har vi sluppit regn för det allra mesta och haft mycket fint väder, men nu var det payback. Vi satt i huset och guiden berättade lite om hur det funkade med samhällena och lodgena, medan vi väntade på shamanen. Sedan kom han i full mundering, med fjäderskrud och halsband av djurtänder.

IMG_2038.JPG

Han berättade bland annat att han var tredje (minst) generationens shaman, och han hade utbildats från att han var 12 av sin farfar till han var 40 av sin pappa, innan han var färdig, och han berättade om betydelsen av hans dräkt. Vi fick också höra att en shaman enbart botar med hjälp av medicinska växter från djungeln, som han behöver gå ut och plocka innan han kan utföra behandlingen. Han behöver också förbereda en dryck som faktiskt är en drog man blir hög av (även om de inte ser det så), som endast shamanen får dricka i samhället. Han gör det för att kunna samtala med andevärlden. Först när detta är gjort kan behandlingen av patienten börja. 

Sedan utförde han en ritual på två testpersoner med syfte att upptäcka sjukdomar. Det var mycket viftande med blad, klickande med tunga, och mässande på främmande språk. Det kanske låter lite löjeväckande när jag beskriver det så, men det var faktiskt ganska imponerande. Sedan ville guiden passa på att få hjälp med sin onda rygg, så de bar in lite medicinska plantor som hjälpte mot värk. Det var taggiga blad som shamanen strök med om och om igen och gav rituella ljud ifrån sig. Även två besökare fick sin vid respektive sitt knä behandlat. Växten lämnade stora svullnader efter sig som bistick, men guiden varnade om det innan och försäkrade att det la sig efter ett par timmar och verkligen hjälpte. Har inte hört efter om det faktiskt gjorde det.

IMG_2041.JPG

Hur som helst var det ett trevligt besök i byn, och det tog hela dagen innan vi åkte hem med kanoten. Vi kom fram lite efter 6, och hade en kort paus bara innan det blev mörkt och vi skulle gå på nattvandring!

Nattvandringen utfördes i regnet. Vi gick in i djungeln från lodgen på en liten lerig stig, alla med ficklampor. Som förväntat var det mest creepy crawlies som vi stötte på. Flera stora spindlar av olika slag, bland annat en skorpionspindel med jättelånga ben, och i slutet.. en tarantula i sitt hål! Där passade vi också på att alla släcka våra lampor och lyssna på djungelljuden. Det blir verkligen kolsvart i djungeln. Sedan vände vi hem och fortsatte hitta spindlar och stora gräshoppor.

IMG_2061.JPG

Det har varit en lång dag, vi har fått god middag igen, och i morgon är det tidig uppgång (6.30) för att fågelskåda. Tydligen har alla andra i vår grupp bara tagit 4-dagars-varianten här, så jag och Ida är ensamma kvar med guiden i morgon tror vi. Vi får se vad vi ska göra då, på vår sista heldag i djungeln!
