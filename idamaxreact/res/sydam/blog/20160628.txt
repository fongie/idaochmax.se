
IMG_1.JPG

Efter en lååång resa (drygt 24 timmar) kom vi igår kväll äntligen fram till Quito, Ecuador! Vi blev hämtade på flygplasten av vår värd och sen följde en lång, slingring klättring i bergen för att ta sig in till stan och vår lägenhet. Lägenheten är mysig, med allt man behöver – kök, säng, badrum (med elektrisk dusch) och en takterass!

IMG_5.JPG

Vår första dag här i Quito har vi tagit det väldigt lugnt. Vi är fortfarande trötta efter resan och, speciellt jag, känner av höjdskillnaden (vi är på cirka 3000 meter höjd!). Vi har hunnit utforska det närmsta området i alla fall, och lyckats (med våra enstaka ord spanska) köpa både nätadapter och solkräm (spf 100!). Våra värdar varnade oss flera gånger för solen, eftersom vi är precis vid ekvatorn blir solen extremt stark här så det är bara att smörja, smörja, smörja.

Imorgon står Historical Centre och Old Town på schemat. Förhoppningsvis har vi vant oss mer vid höjden och kan vandra omkring mer än ett par meter utan att bli andfådda!

Godnatt!
