{
    "info": {

    "tripID": "sydam",
    "date": "20160814",
"title": "Matavslutning i Lima",
"author": "Max",
"thumbnail": "DSC_0430.JPG"

        },
        "content": [
        {
"paragraph": "Vår resdag från La Paz till Lima blev lite mer äventyrlig än vi hade hoppats. Först var flyget La Paz-Cusco mycket sent. Det gjorde att vi var superstressade och skyndade genom passkontroll för att springa till check-in till nästa flyg. Där fick vi reda på att vårt flyg, som skulle gå kl 1, hade gått 10.40 tidigare på dagen - woot! Som tur var fick vi sedan plats på ett senare flyg, så vi åt lunch i Cusco och väntade i stället." 
},
{
"paragraph": "I Lima fick vi tag på en taxi och gav den vår adress till lägenheten vi hyrde (airbnb). Vi körde dit och kom fram till ett skumt ställe, som taxichaffisen sa var farligt. Inte bra! Det visade sig efter lite hektiskt letande att det fanns en liknande adress i Miraflores, dit vi skulle. Det ordnade sig, och vi kom fram till vår lägenhet, som är fin, och som framförallt ligger i ett jättefint område nära vattnet och med allt man behöver inom 10 minuters gångavstånd." 
},
{
"paragraph": "Detta har vi utnjyttjat under dessa dagar till att framförallt äta mat. Jag behöver få lite kött på benen igen, blev väldigt smal av vandring i bergen med sådär mat + Bolivia (magsjuk). Bästa gå-ned-i-vikt-tipset någonsin. Det hjälper att Peru tydligen var världens matland (eller nåt sånt) 2015, och Lima har några av världens bästa restauranger. Nu gick vi inte till någon av dem, men matkvalitén har överlag varit mycket hög, speciellt jämfört med andra platser vi varit på under resan (Bolivia.... t.ex). Vi har helt enkelt gjort sista veckan till en matresa! Det finns bilder på typ alla våra måltider på <a href=../bildsidor/20160814>bildsidan</a>, och det har varit jättegott. Värt att nämna är att det finns väldigt många japansk-peruanska restauranger, av någon anledning, och vi har ätit supergod sushi här." 
},
{
"image": "IMG_2270.JPG"
},
{
"paragraph": "Vi bor också nära en park som en turistpolisperson (det finns folk som jobbar med att hålla koll på turister här, typ) berättade var känd för pokemon go (många stops, alltid med lure på). Jag vet inte hur det ser ut i Stockholm, men här är det horder av spelare överallt. Här nedan i en rondell vid 3 pokestops, nära parken." 
},
{
"image": "DSC_0442.JPG"
},
{
"paragraph": "..och parken är även känd för katter! Det bor uppemot 500 katter i den här parken, som är vilda, men matas av den närliggande kyrkan. Här är det bara att sätta sig så kommer det katter att mysa med. Det finns dessutom Wifi i hela parken. Folk sitter här och fångar pokemon medan de har en katt i knät att gosa med. Inte så illa, tyckte vi" 
},
{
"image": "IMG_2278.JPG"
},
{
"image": "IMG_2281.JPG"
},
{
"paragraph": "Igår promenerade vi lite längre inåt stan för att se en park med vattenshower. De hade bland annat en längre show där vattnet användes som projektorer, förutom att spruta omkring i alla möjliga färger och former. Kul!" 
},
{
"image": "IMG_2305.JPG"
},
{
"paragraph": "Nu är det snart midnatt på vår sista kväll här och vi har ätit en god sushi+cevichemiddag, vi är packade och redo, och ska upp snart. En lång (24+timmar) resa väntar men vi är båda sugna på att åka hem, snart kommer vi!" 
},
{
"image": "IMG_2311.JPG"
}									
        ]
    }
