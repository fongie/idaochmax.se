IMG_4599.JPG

Idag har vi ridit!

När vi bokade amazonasresan och insåg att vi hade några extra dagar i Quito så behövde vi hitta på något kul, och vi var båda lite sugna på att rida. Så vi skickade iväg mail till en massa hästställen och frågade om det fanns någon sistaminutengrej, och dagen efter fick vi svar från flera. Vi tog den första som hette Green Horse Ranch.

Det var en day-tour i Pululahua-kratern, och vi spenderade morgonen med att åka jeep nedåt. Ganska brant nedåt.

IMG_1964.JPG

Vi åkte dit tillsammans med två brittiska tjejer som hade ridit hela sitt liv, och som skulle rida där i flera dagar. Vi tog på oss hjälm och lite ridkläder och så ut för att välja hästar.

Två volontärer på ranchen hjälpte oss och skulle rida med oss senare, en fransyska och en svenska (!). Jag rekommenderades att rida på Elrond, som var deras största häst, vilket jag gjorde, medan Ida tog den näst största, Galadriel.

DSC_0096.JPG

IMG_4591.JPG

Jag fick några snabba instruktioner av den svenska tjejen, eftersom jag ju faktiskt aldrig ridit förut. Sedan var det dags för avfärd, och det visade sig att vi skulle rida allihopa tillsammans, trots att vi var på så olika nivå ridningsmässigt.

Vi började genom kratern på småvägar till den lilla byn som fanns där. På vägen så fick vi pröva på att trava, vilket var svårt i början - väldigt studsigt.

Efter ett tag kom vi till en lite rakare grässträcka och till min förvåning frågade den franska tjejen (som hade hand om oss nybörjare) om vi ville gallopera. Klart vi ville det, så det gjorde vi en mindre sträcka. Det var en mycket bekvämare och härligare känsla än att trava, och gick utan större problem. Senare under ritten prövade vi det fler gånger, och då ibland lite kurvigare och backigare vägar. Då var det mer äventyrligt, men gick bra, och var väldigt roligt!

IMG_4600.JPG

Efter den lilla byn blev vi förvarnade om en brant stigning vi skulle upp och hur vi skulle hjälpa hästarna upp. Det visade sig vara en smal och brant liten stig omgiven av växtlighet, där hästarna i princip själva fick välja väg och klättra upp.

En bit efter detta lilla äventyr var det lunchdags. Vi fick hemmagjord tonfisksallad, gott!

DSC_0077.JPG

Sedan var det dags att börja ta sig tillbaka, men det var inte samma väg. Vi blev förvarande om att vägen ner skulle vara brantare än vägen upp, och det var den. Vi klättrade nedåt i en så pass brant lutning att det hade varit svårt att gå själv, på en bergig, sandig och grusig väg som var ca en meter bred. Hästarna slirade lugnt ned medan vi höll i oss och försökte att inte fastna i något buskage eller träd, eller klämmas mot bergssidorna. Det gick hur bra som helst, men när man tänker efter, var det ganska galet.

Tyvärr gick det ju inte att ta några bilder på detta, men jag tror att det här är efteråt, och att vi kom uppifrån molnen någonstans. Den här bilden illustrerar också hur hungriga våra hästar var, som envisades i backarna med att tugga i sig diverse löv på vägen.

DSC_0087.JPG

Våra guider tog oss också till ett extra ställe, där det varit vulkanutbrott 80 år tidigare, främst med het gas. Den hade ödelagt tre bondgårdar som låg där, och marken var fortfarande sliten.

DSC_0090.JPG

Här passade vi på att ta lite fler bilder också..

IMG_4621.JPG

IMG_4620.JPG

IMG_4623.JPG

Sedan fortsatte vi på liknande sätt tillbaka till ranchen, med några äventyrliga galopper på vägen. Väl framme fick vi mata hästarna, egna förfriskningar, och sedan bar det av tillbaka till Quito.

IMG_1981.mp4

På ridturen hade vi jättefint väder, men när vi kom fram i Quito fick vi känna på en ordentlig hagelstorm!

MOV_0098.mp4

I slutändan var det verkligen en härlig dag och den kan mycket väl vara en av höjdpunkterna på resan när vi ser tillbaka. Men vi har en hel del mer att göra, i morgon åker vi djupt in i djungeln i 5 dagar, sedan direkt efter flyger vi till Galapagos i en vecka, och därifrån i princip direkt upp i bergen igen till Cusco för vandring. Det kan bli lite tunnare med inlägg på ett tag nu, eftersom vi knappt har el i djungeln. Vem vet, kanske blir det mer ridning senare på resan!

